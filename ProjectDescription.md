Szeroki opis:
W kontekście działań i realizacji projektów społecznych, dzisiaj na rynku możemy powiedzieć,
że mamy trzy różne światy organizacji:
1. organizacje typu NGO czyli fundacje lub startupy/ firmy społeczne, które mają na celu
pomagać wybranym grupom lub wspierać zdefiniowane zadania społeczne.
2. Drugi rodzaj to duże firmy/duże przedsiębiorstwa jak np. korporacje, które mają
swoje cele biznesowe, konkretne działania biznesowe, operacyjne i jasno określoną
strukturę funkcjonowania. Takie firmy, zgodnie ze społeczną odpowiedzialnością biznesu
(ang. Corporate Social Responsibility – CSR) w swojej strategii mogą/powinny
częściowo uwzględniać działania społeczne. Wpływa to bardzo pozytywnie na ich
wizerunek wewnętrzny i zewnętrzny.
3. Ostatnią grupą są małe i średnie firmy, które robią działania społeczne głównie ze
względu na chęć pomocy, otwartość i pozytywny PR, który za tym idzie, ale bez
twardych strategii
Na na dzień dzisiejszy nie ma narzędzia ani przestrzeni gdzie te grupy mogą się łączyć i
wspólnie planować projekty społeczne.
Wszelkie współprace które dzisiaj działają na rynku wynikają z manualnego łączenia osób,
networkingu, rozmów podczas konferencji i też bardzo często sporej dozy szczęścia którą dane
osoby miały na etapie poznawania się.
Często pomocny też był własny Network, własne znajomości które pomogły rozwinąć daną
fundację lub daną organizację do współpracy z biznesem.
To chcemy zmienić.

1. Status Quo (żeby zrozumieć kontekst):
Perspektywa NGO
Kto prowadzi / zakłada NGO i kto pracuje w NGO

Większość NGO jest prowadzona przez osoby, które czują pewną misję i chcą naprawiać świat,
ale zaczynają od zera pracując na własnych kontaktach, własnych środkach i wkładając swój
czas i czas wolontariuszy jako główny zasób organizacji.
Tego typu podejście nie jest niestety skalowalne i w którymś momencie organizacja musi
pozyskiwać środki finansowe na koszty stałe (czynsze, opłaty księgowe i prawne itp) oraz same
projekty które wymagają inwestycji.
Na rynku istnieje także poczucie, że działania fundacji powinny być darmowe i w fundacjach
powinno pracować sporo wolontariuszy żeby skalować działania. To jest jednak błędne
przeświadczenie, gdyż w przypadku gdy końcowi beneficjenci dostają pomoc za darmo, praca
wokół tej pomocy kosztuje - kosztują zasoby, ale kosztuje też czas osób zarządzających,
koordynatorów itp. jeśli te osoby nie będą finansowane szybko nadejdzie czas, gdzie nie będą
mogły się poświęcać fundacji, bo jak każda osoba będą musieli zarabiać na życie. Stąd
potrzeba stałego finansowania i długoterminowosci jest kluczowa w NGO.
Istnieją też fundacje założone przez konkretne firmy lub przez właścicieli organizacji po to aby
wspierać swój biznes ale te organizacje będziemy opisywać w punktach poniżej dotyczących
firm, gdyż ich działanie jest inne w porównaniu ze standardowymi fundacjami.
Finansowanie NGO
W dużej liczbie projektów fundacje najczęściej działają w oparciu o granty lub zebrane środki w
różnych darowiznach wokół akcji fundraisingowych. Głównym problemem tego podejścia jest to
że przychody nie są stabilne nie zawsze cyklicznie mogą być prowadzone programy właśnie ze
względu na te terminy grantów na fundrasing i wkład czasowy jak i potrzeba wnieść żeby móc
zebrać środki a jednocześnie też robi to mniejszą stabilność samego przedsięwzięcia i samej
fundacji.
Prawne aspekty fundacji / zadania
Każda fundacja według prawa ma swój statut którym opisuje ogólnikowo na jakich aspektach
się skupia i czym ma pomagać. Jest to analogiczne do PKD w firmach gdzie no mamy mamy
spojrzenie na zakres działania danej organizacji ale bez większych szczegółów więc możemy
tam pozyskać informacje że dana fundacja pomaga zwierzętom pomaga grupą wykluczonym
pomaga środowisku ale nie będziemy mieć informacji na temat szczegółowych projektów i
mocnego skupienia branżowego.


Główne problemy fundacji:
1. Brak stałego, stabilnego finansowania projektów - większość projektów opiera się o
granty lub fundraising, który jest czasochłonny oraz nie jest łatwy do zaplanowania w
przyszłość (ciężko przewidzieć środki jakie będą zebrane tym kanałem).
2. Brak skalowalności projektów (ze względu na środki, ale też wolontariuszy, kanałów
dotarcia itp)
3. Brak znajomości problemów biznesowych firm - chciałbym współpracować z
biznesem, ale nie wiem jak inaczej z nimi rozmawiać niż - “wesprzyjcie naszą akcję, bo
pomagamy w niej grupie X”. Powiązanie celów biznesowych z działaniami społecznymi
NGO’sów może pomóc zmienić obraz fundacji oraz sposobu finansowania - z obrazu
“sponsoringu i darowizn” na obraz “inwestycji”
4. Brak łatwych kanałów dotarcia do firm, możliwości prezentacji projektów i możliwości
współpracy
5. Wyzwania z dostępem informacji na temat grantów (korporacyjnych, publicznych itp)
6. Wyzwania z dotarciem do firm, które szukają wsparcia w konkretnych zadaniach


Perspektywa Korporacji
Każda korporacja ma wpisane działania społeczne w politykę oczywiście w zależności od
wielkości firmy są bardziej lub mniej eksponowane.
Jeśli mówimy o większych firmach, dotyczą ich różnego rodzaju dyrektywy i regulacje związane
czy z PFRON czy z ESG, które niedługo mocniej wchodzi w życie, oraz działania od lat już
znane czyli CSR.
W zależności od wielkości firmy różne osoby mogą być odpowiedzialne za te zadania. Są
sytuacje gdzie mamy tutaj konkretną komórkę albo konkretną osobę dedykowaną do działań
społecznych (np. Dział Social Impact, Dział wolontariatu pracowniczego itp) a są takie sytuacje
gdzie odpowiada za to dział HR, dział marketingu czy nawet osoby z zarządu jako część ich
codziennych zadań.

Bardzo często oprócz samych działań społecznych firmy szukają sposobu żeby połączyć
projekty z konkretnymi celami biznesowymi stąd tworzone są właśnie połączenia z działem
HR-u, oraz budowane fundacje korporacyjne aby te cele mogły być bezpośrednio przez nich
kontrolowane, jeśli firma posiada odpowiednią skalę.
Czasem bywa też że działania społeczne po prostu są powiązane z pracownikami i z
codziennością żeby zbudować lepszy employer branding czy przyciągać ciekawych
pracowników.
Dlatego część firm ma konkretne grupy wolontaryjne i dedykowane komórki pracownicze które
oddolnie proponują projekty, proponują działania, głosują nad przekazaniem grantu
pracowniczego dla danej organizacji albo sami po godzinach realizują programy jako główne
działania zespołu.
Różne osoby pracując nad zadaniami społecznymi bardzo często mają ograniczone środki (jeśli
działania społeczne nie mogą być połączone z innymi zadaniami i celami biznesowymi, to
ciężko zagwarantować środki w budżecie), a nawet jeśli jest finansowanie na działania, to inne
zadania (związane z głównymi aspektami pracy - np. Z HR, Marketingiem) ograniczają
możliwości skalowania.
Sytuację częściowo zmienia dyrektywa ESG, która narzuca na duże firmy realizację zadań i
raportowanie każdego aspektu : E - Environmental, S - Social, G - Governance.
Idąc tym kierunkiem wiele firm już rozpisuje swoje strategie ESG (w tym także szczegółowo “S”)
a same dokumenty z tym związane będa publikowane przez firmy w najbliższych latach jak jak
strategie biznesowe, dane finansowe itp.
To upraszcza rozmowy o S, ale jednocześnie nadal brakuje wielu części układanki, aby
założone cele społeczne i biznesowe mogły być realizowane w synergii.

Problemy korporacji:
1. Nadmiar zadań - nie ma przestrzeni, żeby dokładać zadań z kategorii społecznych, bo
bieżące zadania firmowe już zapełniają kalendarz pracowników
2. Ograniczone zasoby - brak środków na “darowizny”, niewystarczająca liczba osób do
pracy nad projektem społecznym, nadmiar zadań w projekcie
3. Potrzeba wsparcia przy nowych kierunkach projektu (potrzeba doświadczenia
współpracy np. Z domami dziecka, schroniskami, NGO-sami i innymi organizacjami
spoza środowiska firmy
4. Potrzeba raportowania efektów działań ESG (w naszym przypadku “S”)
5. Potrzeba budowania pozytywnego obrazu firmy - chcę realizować działania
społeczne, aby budować pozytywny wizerunek firmy, móc aplikować po nagrody
związane z Impaktem oraz pozytywnie oddziaływać na pracowników, kandydatów do
pracy, klientów oraz inwestorów firmy.
6. Ryzyka przy współpracy z zewnętrznymi podmiotami - boję się czy mogę oddać
projekt, budżet, zadania zewnętrznym podmiotom (których nie znam, nie mam jak
szybko zweryfikować itp).
7. Problemy zaangażowania pracowników do projektów społecznych - chcemy
realizować projekty, ale nasi pracownicy nie zawsze są w nich aktywni (co zmniejsza
efektywność tych projektów).


Aktorzy w procesie:
- Dział HR - często działania “Social Impact” są powiązane z moim stanowiskiem, bo chcę
wspierać przez to Rekrutację, Employer Branding, zaangażowanie pracowników,
budowanie bazy potencjalnych kandydatów do pracy itp.
- ESG / CSR - działam społecznie, bo mam konkretne zadania wynikające z dyrektywy
ESG oraz strategii jaką firma przyjęła w ramach jej realizacji. Oprócz realizacji zadań
muszę skupić się na raportowaniu efektów, aby spełnić wymogi regulacji, ale także móc
podzielić się sukcesem w środowisku firmy i poza nim.


- Zarząd / dyrektorzy - chcę realizować działania społeczne - dla dobra firmy, dla
własnego Personal Image, dla zespołu (EB, PR), ale często brakuje mi czasu, zasobów,
pomysłu na realizację celów itp.
- Pracownicy - chcę coś robić, ale moja firma nie ma pasujących dla mnie inicjatyw.
Chętnie znajdę odskocznię od pracy, ale nie chcę sam brać na siebie odpowiedzialności
dużego projektu
- Fundacja firmowa - muszę znaleźć dobrego partnera do współpracy, muszę zrealizować
Perspektywa małej i średniej firmy
Małe i średnie firmy angażują się w działania społeczne, ale często jest to bardziej kwestia
“okresowa” (np. WOŚ, Szlachetna paczk itp), lub są to indywidualne działania np. Właściciela
firmy, który przekazuje część środków z zysku firmy na cele społeczne.
Często taka pomoc nie jest ustrukturyzowana, nie ma powiązań biznesowych z działaniami,
przez co programy społeczne sa wprost uzależnione od zysku firmy, a nie wpisane w strategię
jako część działań i polityki firmy.
W MŚP bardzo często tez brakuje osób, które mogłyby rozwinąć działania, lub sama firma jest
za mała aby mogła zaplanować i pokierować jakiś większy projekt społeczny.

Aktorzy w procesie:
- HR
- Właściciele
- Dyrekcja
Problemy MŚP:
- Chcę pomagać, ale nie mam do tego czasu
- Chcę pomagać, ale nie mam do tego ludzi
- Chcę pomóc, ale nie mam pomysłu jak się za to zabrać, jak zaplanować i koordynować
- Nie chcę sam prowadzić działań, ale też nie chcę być odpowiedzialny za organizację
współpracy z innymi firmami przy Social Impact
- Wiedza na temat działań społecznych - pomysły, sposób zarządzania projektami
społecznymi, wsparcie w finansowaniu itp

2. Zadanie Social Bridge:
Zbudować miejsce (i proces) aby móc łączyć te grupy w działaniu.
1. Przestrzeń gdzie NGO:
a. mogą opisać:
i. swoją strategię / statut, ale też konkretne projekty które realizują, albo
chcą realizować (np. Szkolenia dla młodzieży z obszarów wiejskich,
wsparcie dla studentów z niepełnosprawnościami itd).
ii. Swoje doświadczenie w poprzednich projektach
iii. Cele społeczne oraz cele biznesowe jakie realizowali i mogą realizować
swoimi działaniami
iv. Zespół, oraz ich doświadczenia, mocne strony itd (często członkowie
zespołu mają szersze doświadczenie niż tylko doświadczenie projektowe
fundacji / startupu społecznego)
b. może wyszukać:
i. Korporacji do współpracy
ii. Finansowania na projekt (od sponsora, fundraisera, grantu itp)
iii. Wolontariuszy do wsparcia projektu
iv. Innej fundacji do co-realizacji projektu lub outsourcingu działań
2. Przestrzeń gdzie Firma może
a. Opisać:
i. Swoje działania, strategie w zakresie Social Impact
ii. Swoje cele społeczne do realizacji
iii. Swoje cele biznesowe, jakie chcą realizować przy realizacji działań
społecznych
iv. Budżety, jakie aktualnie posiadają na realizację działań społecznych
v. Listę partnerów jakich poszukują do działań społecznych (NGO do
outsourcingu, co-sponsorów do zadania, firm które mogą wspierać projekt
zasobowo, wolontariuszy do konkretnych tematów)
vi. Listę grantów jakie aktualnie mają zaplanowane na realizację konkretnych
zadań i szczegółów dotyczących ich pozyskania (terminy warunki itp)
b. Dostać:
i. Raporty z działań NGO i firm powiązanych (np. Żeby wyciągać z nich
dane pod raportowanie ESG, raporty dla zarządu i dyrekcji,
podsumowanie działań Social Impact pod konkursy itd)
ii. Propozycję organizacji które pasują do celów (społecznych i
biznesowych) oraz konkretnych programów, które są realizowane
iii. Benchmark wydatków na podobne zadania w swojej branży? (do
przemyślenia)
iv. Inne sugestie co do rozwoju, skalowania czy otwierania projektów
społecznych

3. Przestrzeń, gdzie jedna albo druga strona (firma lub NGO) może być match’owana
jakimś konkretnym kluczem, aby móc rozwijać współpracę
a. Żeby rozpoczynać wspólne projekty
b. Żeby wspólnie starać się o finansowanie
c. Żeby wymieniać się zasobami
d. Żeby pomagać w konkretnych zadaniach projektów społecznych

Judging criteria are as follows: 
1. Idea & Innovation - 30%
2. Relation to Category - 20%
3. Practical Applicability / Usability - 20%
4. Design - 20%
5. Completeness & Implementation Value - 10%